---
title: Tutoraggio
weight: 7
---

# Tutoraggio

{{% hint info %}}
<i class="fa-solid fa-circle-info" style="color: #74C0FC;"></i> Ora disponibili anche gli [orari del tutoraggio per l'apprendimento complessivo](#tutoraggio-per-lapprendimento-complessivo)
{{% /hint %}}

Il tutoraggio è una risorsa preziosa offerta da Sapienza per supportare gli studenti nel loro percorso accademico. Che tu sia uno studente del primo anno che cerca di orientarsi all'interno dell'Ateneo o uno studente che ha bisogno di supporto per determinati corsi, il tutoraggio può aiutarti a superare le difficoltà e a raggiungere i tuoi obiettivi.

## Tipi di tutoraggio

Sapienza offre due principali tipi di tutoraggio. Il primo è il **tutoraggio per il singolo insegnamento**, che fornisce supporto specifico per comprendere i contenuti dell'insegnamento e aiuto nello svolgimento di esercizi. Questo tipo di tutoraggio è tenuto da studenti degli anni successivi, docenti o ricercatori, a seconda delle esigenze del corso.

Il secondo tipo è il **tutoraggio per l'apprendimento complessivo**. Questo servizio offre orientamento generale nel percorso di studi, aiuta nel reperire informazioni e risorse, e fornisce supporto durante tutto il percorso accademico. È particolarmente utile per gli studenti che stanno muovendo i primi passi all'interno dell'Ateneo.

## Come accedere al servizio di tutoraggio?

### Tutoraggio per i singoli insegnamenti

Il tutoraggio per i singoli insegnamenti viene solitamente comunicato dal docente durante le lezioni o nella piattaforma (Moodle, Classroom, ...) usata per l'insegnamento. Le sessioni di tutoraggio vengono svolte al di fuori dell'orario di lezioni e possono partecipare tutti gli studenti interessati. La partecipazione è consigliata, perché permette di alleggerire il carico di studio e di chiarire eventuali dubbi. Spesso gli esercizi svolti sono simili a quelli che verranno proposti durante l'esame, o i tutor sono studenti che hanno già superato l'esame in questione, quindi partecipare al tutoraggio è uno dei migliori modi per arrivare pronti all'esame.

#### Orari

È possibile consultare l'[attuale orario settimanale](https://docs.google.com/spreadsheets/d/e/2PACX-1vSAHSW9T4w_J9bEN9lQy6sl4y15zvoD7Gs5-o0Q4IYNM4p-5dEfrK1ipz7sDiEyrhgVFo9jDop7ckHP/pubhtml?gid=578937235&single=true) per le attività di tutoraggio dei singoli insegnamenti

### Tutoraggio per l'apprendimento complessivo

Puoi trovare i tutor per l'attività di "Sportello dello Studente" nella Sala Lettura del Dipartimento di Scienze Statistiche, Aula G06, Edificio G in via Regina Elena 295, o contattarli per fissare una chiamata con loro, nei seguenti orari (ricontrollare di settimana in settimana per eventuali variazioni):

| Giorno    | 10:00 - 12:00                                     | 13:00 - 18:00                                                   |
|-----------|---------------------------------------------------|-----------------------------------------------------------------|
| Lunedì    | [Oriana Deliallisi](https://telegram.me/orianani) | [Oriana Deliallisi](https://telegram.me/orianani) |
| Martedì   | [Oriana Deliallisi](https://telegram.me/orianani) | [Lorenzo Antonelli](https://telegram.me/lorenzosphotos)         |
| Mercoledì | [Oriana Deliallisi](https://telegram.me/orianani) | [Oriana Deliallisi](https://telegram.me/orianani)               |
| Giovedì   | [Oriana Deliallisi](https://telegram.me/orianani) (soltanto online) | [Michele Palma](https://telegram.me/flyingmp)                   |
| Venerdì   | [Oriana Deliallisi](https://telegram.me/orianani) (soltanto online) | [Marcello Galisai](https://telegram.me/marcellogalisai) (13-19) |

{{% hint tip %}}
<i class="fa-solid fa-lightbulb" style="color: #238636;"></i> **In cosa consiste?**

I tutor saranno disponibili fisicamente per ascoltarvi e rispondere a eventuali dubbi che doveste avere sul vostro percorso accademico, oppure per aiutarvi a trovare informazioni e risorse utili.

Particolarmente utile anche per gli studenti che stanno muovendo i primi passi all'interno dell'Ateneo, si tratta quindi di un pratico servizio di orientamento generale, dagli studenti per gli studenti.
{{% /hint %}}
